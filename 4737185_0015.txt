5

σημήναντες, quomodo intelligendus sit, Jam Terpstra
docet his verbis: „quae quidem Herodoti verba non sunt
ita accipienda, ut ea omnia Homerum et Hesiodum primos
invenisse existemus3 his enim repugnant, quae de Orpheo,
Musaeo aliisque veterioribus sunt prodita3 immo vero fuit
Graecis mythologia ante Homeri et Hesiodi tempora: hi
vero e populari traditione, quae ad deos pertinent, omnia
diligenter relata confirmarunt et ornata auxerunt, ita ut dein
fere soli in Graecorum theologia principes haberentur et
quasi auctores.“ - Homerus igitur cultum quendam
deorum a majoribus traditum recepit deosque depinxit
poetica quidem ratione, sed ita tamen, ut popularium
opiniones satis accurate sequeretur. Etenim hoc omnino
est tenendum, omnium rerum in Iliade et Odyssea
narratarum summam non poetae ingenio, sed constanti
priscorum saeculorum famae assignandam esse, quum
multos mythos aliaque hujus generis breviter tantum
perstringat, tamquam in vulgus nota⁵). Atque ita est
veritatis studiosus, ut non solum initio utriusque carminis,
sed etiam ’ in Π. β, 484 res gravioris momenti enarraturus
invocet Musas, quae memoriae subvenirent, his verbis:
’Έσπετε νῦν μοι, Μοῦσαι, Ὀλύμπια δώματ’ ἔχουσαι·
ὑμεῖς γάρ θεαί ἐστε, πάρ ἐστέ τε, ἴστε τε πάντα. Neque
vero ullum deprehendimus vestigium tam singularis artificii,
quo totius Graeciae populos deceptos in suas opiniones
pertraxerit poeta, id quod ne fieri quidem potuisse censeo,
nisi forte putas, aetatem omnium artium rudem Homeri
carminibus a fera vita ad cultum humanum mitioresque
mores esse adductam. Hanc autem sententiam si quis
probaverit, quamquam minime nego, homines feros allici
potuisse dulcedine carminis perpoliti, quum ipsos lapides
olim vatum cantibus motos esse traditum sit, tamen
prorsus non intellego, quomodo aetas tam rudis illum

 

⁵) Cfr, Ulrici, Gesehichte der hell. Dichtkunst I., p. 179, 222.

