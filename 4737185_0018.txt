8

ne longus sim in rebus apertis, hoc unum tantum moneo,
in Scheria insula Phaeacum praeter Alcinoum, omnium
principem, duodecim fuisse reges, qui ab illo mandata
accipere dicuntur. Confr. Odys. θ, 390. Itemque in
Graecorum exercitu, cui Agamemnon praefuit, senatum
quendam fuisse constat. Sed quamvis magna esset regis
potestas, nec ulla potentia, ne sua rex persequeretur
consilia, prohiberi posset, tamen non adeo fuit absoluta,
ut plane illius senatus auctoritatem aspernari posset.
Etenim rex cavere debebat, ne in civitate administranda
consensu communi careret, neve· leges morales, quasi
hominibus innatas, violaret ac despiceret. Quam ob rem
nonnunquam non solum senatus sed universus populus a
rege in contionem vocabatur, non tamen, ut ille, quid
cuique de re proposita videretur, quidque consilii capi-
endum esset, audiret, sed ut omnes regis decreta
mandataque acciperent et comprabarent. Contione deinde*
dimissa, aut silentes nulla mora discedunt, aut, id quod
non raro fit, regis decretis assentantur acclamationibus.
Quare non injuria rex ἶφι ἀνάσσειν idemque πατὴρ ὥς
ἤπιος εἶναι dici potuit.

Haec fere erat civitatum disciplina, qua Homeri
aequales utebantur3 simili modo civitatem deorum ordinatam
constitutamque fuisse, quum ex hominum, qui tunc erant,
consuetudine, sua instituta in deos transferendi, conicias,
tum ex iis, quae de deorum rebus Homeri carminibus
continentur, intellegas. Jovem enim in deorum contione
summum obtinere imperium loci docent permulti, cfr. Il.
θ, 49. πατὴρ ανδρῶντε θεῶντε. od. 1., 303. ἴστω νῦν
Ζεύς πρῶτα, θεῶν υπατος καὶ ἄριστος. Οᾶ. ω, 473. ω
πάτερ ἤμὲτερε, Κρονίδη ὕπατε κρειόντων. ΙΙ. β, 412.
Ζεῦ, κύδιστε, μέγιστε. Od. ὃ. 237. Ζεὺς - δύνασαι γάρ
ἅπαντα. Il. β. 669. ἐκ Διός, ὅστε θεοῖσι και ἀνθρώποισιν
ἄνᾶσσεν. Od. ε, 4. Ζεὺς ὑψιβρεμέτης ουτε κράτος ἐστὶ
μέγιστον aliaque multa

