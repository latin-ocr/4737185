10

equidem non video. Neque enim Juppiter de dignitate sua
discedit, sed quotiescunque necesse esse videtur, rigidissimo
utitur imperio, quus rei in iis, quae sequuntur, complura
exempla nobis occurrent.

Iam quum quomodo Juppiter universo deorum consilio
praefuerit, satis appareat, breviter exponam, qua necessi-
tudine eum singulis diis et iis potissimum, qui secundm
eum proximos habebant honores, conjunctus fuerit. Quorum
in numero ponendi sunt Juno, Minerva, Apollo, Neptunus.
Monendum autem est hoc loco, in Iliade deos se praestare
alios, alios in Odyssea. Ulixem enim postremum rediturum
esse in patriam Juppiter erat policitus, quae res ne per-
ficeretur ut resisteret Minerva, tantum abfuit, ut quam
maxime consilio patris faveret; quod Neptunus haud
ignorans, quum se frustra huic rei perficiendae opponere
cognosceret, nec quidquam esset, cur Juno infesto animo
in Ulixem uteretur, in Odyssea nulla fere dissensione dii
distracti sunt. Longe aliter se res habet in Iliade. Nam
quum Juppiter Thetidi promisisset, se Achillem filium ejus
summa gloria ornaturum esse, et hanc ob causam
aliquamdiu Trojanorum partibus faveret, inter ipsum et
alios deos, qui cum Graecis stabant, exorta est discordia
acerrima, nec defuerunt jurgia et contumeliae, quibus
immortales mortalium more inter sese utebantur. Quare
cuique qui inquirit, quales Homerus deos esse existimaverit ,
Iliadem fontem, ex quo hauriat, multo uberiorem em
Odyssea, satis apertum est.

In dearum numero dignitate atque auctoritate longe
excellit Juno, πρέσβα illa θεά (Il. v, 721) quae *probe
sibi conscia se sororem atque conjugem dei supremi esse
(ΙΙ. a, 356) reginam se gerit deorum et primum inter
deas sibi vindicat locum. Qua de causa non sine superbia
quadam, se dignitate Jovem aequare exclamat, quamquam
potentia ab eo seipsam superari confitetur. Gfr. 11. δ, 59.

