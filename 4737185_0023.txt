13

legimus. Atque si id quod cupiebat, a patre impetrare
non potuit, nullis in eum conviciis pepercit, vel praesentem
increpare non ausa, in absentem eo licentius opprobria
fudit cfr. 11. θ, 36⁰:
ἄλλα πατὴρ οὗμος φρεσὶ μαίνεται ουκ αγαθῇσιν
σχέτλιος, αἰὲν οἷλιτρὸς ἐμῶν μενέων απερωεύς.

Quam licentiam quum carae filiae Juppiter indulgeret,
eo audaciae progressa est, ut Graecis, jam Hectori ipsique
Marti cedentibus, auxilium latura patris indueret loricam
et Jovis ipsius armis usa tonaret fulminaque emitteret, qua
in re adjuta est ab Junone. Cfr. Il. ε, 735. θ, 387. λ, 45.
Quam ob rem quum Mars Jovem reprehenderet quod
nunquam Minervae licentiam coerceret eique omnia indulgeret,
⁵ Juppiter respondit, eum sibi odiosissimum omnium deorum
esse, quod semper belli gerendi cupiditate flagraret. Cfr.
11. ε, 890. Sed non solum hujus dei querelas Venerisque
exprobrantis, quod Minervam ⁴bello interesse dedeceret,
rejecit, sed etiam alias filiam paterno amore commotus
ab aliorum deorum opprobriis defendit. Verumtamen acrius
interdum resistentem se puniturum esse minatur. Quum
enim Jove invito Juno et Minerva in pugnam se contulissent,
deas a certamine revocavit atque acerbissima deterruit
oratione, in qua extrema dixit haec:

οὐδέ κεν ἐς δεκάτους περιτελλομένους ἐνιαυτούς
ἕλκε’ ἀπαλθήσεσθον, ἇκεν μάρπτῃσι κεραυνός·

ὄφρ’ εἰδῇ γλαυκῶπις, ον’ ἂν ᾧ πατρὶ μάχηται.

Gfr. Il. θ, 404. His maledictis attonita tunc quidem tacuit
Minerva, sed Jam antea patris iram cito defervescere
satis experta Junoni dixerat, (Il. θ, 373) se in patris
gratiam redituram et tempus non defore, quo Juppiter

ipsam φίλην Γλαυκώπιδα appellaturus esset. Persuasum '

igitur ei fuit, paterno amori odium paullo post cessurum,
seque ipsam officii neglecti veniam esse impetraturam.
At si quaeritur, quid sit, cur quotiens filia peccet, totiens
in patris gratiam recipiatur, hoc maxime tenendum est,

