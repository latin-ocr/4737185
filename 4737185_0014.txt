4

in carminibus pangendis· revocaret, cavendum est, ne quis
credat, de historia deorum conscribenda Homerum cogita-
visse. Quo factum est, ut quum seriem gravissimarum
rerum arctissime inter se nexarum arte poetica enarraret,
quasi bina in carminibus suis tractaret argumenta, quorum
alterum ad mortalium vitam, alterum ad res divinas
pertinet 2). At quaenam de deorum vi atque natura
ipsius Homeri fuerit opinio, ubi inquisiveris, hominum
doctorum sententias magnopere inter se discrepare ac
plane -in diversum distrahi invenies. Nonnulli enim
mysteriis eum quibusdam initiatum illius doctrinae res
externas tantummodo divulgasse existimaverunt, ita ut ex
carminibus ejus cognosci non posset, quales fuissent
heroicae aetatis de deorum natura opiniones 3).

Alii eum fabulas, quibus ne ipse quidem fidem
habuisset, ut carminibus poetico essent ornamento, enarrare
contenderunt ⁴). Neutra mihi est probata sententia. Nam
quod illi dicunt, poetam multa ex industria silentio
praeteriisse, tantum abest, ut credam, ut ab epici poetae
ratione plane abhorrere mihi videatur.' Ii vero qui
Homerum, ut carminibus suis inesset, quod legentium
animos delectaret, fabulas temere composuisse putant,
illud non respiciunt, quod Ilias et Odyssea poetica ratione
reddere videntur ea, quae vita hominum, qui tum erant,
atque ipsa rerum natura obtulerunt, quaeque, licet falsa
veris fuerint admixta, sermone hominum memoriae tradita
erant. Locus enim ille Herodoti (2, 53) celeberrimus:
οὗτοι (Ησίοδος καὶ οΟμηρος) ’δέ εἰσιν οἱ ποιήσαντες
θεογονίην οΕλλησι, καὶ τοῖσι θεοῖσι τοῖς ἐπωνυμίας δόντες
καὶ τιμάς τε καὶ τέχνας διελόντες, καὶ εἴδεα αὐτῶν

 

2) Cfr. Nitsch‚ Anmerk. zur Odyssee 11.‚ p. 32—64.

³) Gfr. Creuzer, Symb. 11., p. 447, 459. ΠΙ., 182 sq. q. Wachs-
muth‚ Hell. Alterth. IV ., p. 94.

4) Cfr. Muller, Prolog. p. 317, 321 sqq.

