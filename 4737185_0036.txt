26

autem, quam gerens fingitur (αἰγίοχος) concussa tem—
pestates et procellae oriuntur caliginosaque nox offunditur
montibus.

Quae quum ita sint, in Jovis specie ac forma inest
divina illa majestas, quae supremum regem indicat: in
vultu atque habitu corporis, in crinibus conspicuis oculisque
fulgentibus, inipso denique nutu residet gravitas, auctoritas,
imperium, cui admirabili modo admixta est ’ benignitas
quaedam. Ofr. Il. ν, 3. η 17, 209. α, 528:

ἦ καὶ κυανέῃσιν ἐπ’ ὀφρύσι νεῦσε Κρονίων·

ἀμβρόσιαι δ’ ἄρα χαῖται ἐπερρώσαντο ἄνακτος

κρατός ἐπ’ ἀθανάτοιο· μέγαν δ’ ἐλέλιξεν ’Ὄλυμπον
qui versus animo oculisque Phidiae, summi artificis, obversati
esse dicuntur, quum Jovis Olympii statuam auro ebor-eque
componeret et simulacrum illud effingeret, quo nullum
neque pulchrius neque clarius omnis antiquitas vidit.

111.

Jam vero ad tertiam commentationis progredior
partem, quae in fato homerico versatur, quaeque eo
gravior ac difficilior mihi esse videtur, quia diversas ac
plane contrarias sententias de hac re viri docti proposuerunt.
Multi enim jam multa de fato scripsere et inde, ab
Harlesio et Riccio usque ad Naegfflsbachium, qui recentiore
tempore eandem instituit quaestionem, et fusius res divinas,
quae Homeri carminibus continentur, tractavit, alius aliam
de fato sententiam amplexus est. Harlesium‚ qui contra
Riccium demonstrare studuit, Jovem fato inferiorem esse
(cfr. Harl. op. var. arg. p. 387—447) secutus est, ut
alios omittam, Ulrici¹¹).

 

¹¹) Gesch. der hell. Dichtkunst, p. 187, ubi haec leguntur: „Das
Personliche, Besondere ist uberall lebendiges Prinzip des Irdischcn
und Himmlischen und nur das Fatum, in unerforschliches Dunkel

