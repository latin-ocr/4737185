19

Jam eorporis et animi dotes omnes et virtutes ab
eo proficiscuntur3 nautis secunda et tranquilla navigatio,
praeda venatoribus tribuitur. Neque minus totus rerum
humanarum ordo, leges juraque ab eo ducuntur3 reges
qui sunt in singulari ejus tutela (διοτρεφέες) sceptra juraque
sua, ut leges exercerent, a summo rege accepisse (11. β, 206)
dicuntur. Ipse est moderator bellorum ab hominibus
gestorum (11. δ, 84. τ, 224 ἀνθρώπων ταμίης πολέμοιο
Il. ρ, 339. ὕπατος μήστωρ, μα’χης ἐπιτάῤῥοθος) atque
praecones, qui hostibus bellum indicebant, populum in
contionem convocabant et quidquid ad sacra pertinuit
comparabant, Jovi cari sunt, quam ob rem Διὶ φίλοι et
Διός ἄγγελοι ἠδὲ καὶ ἀνδρῶν appellantur. Gfr. Il. η,
517, 274. Itaque quum omnes res humanae Jovi tantopere
sint curae, et praeterita et futura habet explorata ac res
futuras mortalibus saepe indicare solet. Ipse enim anti-
quissimo illi oraculo Dodonaeo (Ζεύς Δωδωναῖος 11. π, 233.)
praefuit ac Delphis Apollo filius, quem patris decreta
exsequenda saepius curare in Iliade legimus, Jove auctore
oracula dedit. Quae res, cnjus tanta erat vis in hominum
animos, ut ostentis oraculisque summa regerentur consilia,
quin plurimum ad hominum mores, leges atque instituta
tuenda valuerint ob eamque rem maximi fuerit momenti
quis est qui dubitet? Homerus enim ipse confirmat
multaque apud eum exempla occurrunt, unde patet,
divinationem ad vitam prudenter instituendam quam
plurimum valuisse. Quae quum ita sint, nemo deorum ab
hominibus, quorum studia ac vota in diversissimas partes
discedunt, saepius precibus invocatur quam Juppiter.
cfr. ΙΙ. β, 412. γ, 350. μ, 164. o, 372. ψ, 273. ω, 301.
(ἐσθλόν γάρ Διὶ χεῖρας ἀνασχέμεν, αἴ κ’ ἐλεήσῃ) Od. η,
331. o, 353.. ρ, 354.

Verum enimvero tantum abest, ut, cui nunc benigni
sunt dii a'c favent, in eum semper beneficia afferant, ut
omnibus fortunae inconstantia et mutatio sit timenda3 nihil

2

