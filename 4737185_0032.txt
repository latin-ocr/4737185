22

Ut vero rebus publicis sic etiam rebus domesticis
praeest, quare Zeus ἑρκεῖος appellatur, quia mediis in
aedibus ei ara (Διός μεγάλου βωμός) erat sacrata, apud
quam pater familias pro domus incolumitate sacrificare
solebat, nec non in libationibus, quibus quotidie usi esse
videntur, (cfr. Od. θ, 431. Il. η, 480) primum locum
assignant Jovi cfr. Il. ζ, 259:

ὥς σπείσῃς Λιὶ πατρὶ καὶ ἄλλοις ἀθανάτοισιν.

Quibus omnibus in muneribus exercendis et publicis
et privatis ne supremo deo consilium sapientiaque deesse
videretur, summa ei attributa est providentia — cfr. Od.
ξ, 243. μητίετα Ζεύς. 11. ρ, 399. ὕπατος μήστωρ. Il.
υ, 461. Διὸς πυκινὸς νόος. 11. w, 88. ἄφθιτα μήδεα
εἰδώς - atque ab hominum querelis et opprobriis, aerumnas
et mala proficisci a diis, se defendit dicens, ipsos homines
esse in culpa, qui sanctitate morum violata ac scelere
sceleri addito mala permulta fato invito sibi contrahant
(Od. α, 33.) quibus verbis nihil aliud dicit nisi se in rebus
humanis moderandis paterno quidem sed etiam iustissimo
uti imperio. Hanc fuisse opinionem illi aet-ati probatam
ex rebus in Iliade et Odyssea narratis satis evidenter
elucet. Odysseae quidem totum argumentum sine ulla
dubitatione confirmat, a diis suae cuique tribui pretium
virtuti ac poenas expeti a nefariis, id quod Jam initio
Odysseae α, 33 ex Jovis verbis modo allatis apparet ¹⁰).

Nonnullis igitur exemplis ex Iliade petitis exponam,
quamvis alii dii alia consilia sequantur, tamen summam
rerum Jovis unius auctoritate ac justitia administrari.
Nam quum Paris Helena rapta jus hospitii violasset, ob

 

¹⁰) Ad hunc locum Nitsch (Anm. zur Odyssee p. 11.) optime
adnotat: „Hier kundigt sich sogleich der sittliche Geist der ,Odyssea
an“ et paullo inferius. „Unverkennbar waltet in der Odyssee
die Idee einer gottlichen Gerechtigkeit mehr vor, als in der Ilias, . . .
ja sie beherrscht das Ganze.“

