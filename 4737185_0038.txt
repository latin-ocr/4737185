28

decipi poterat3 eo enim ignaro, · ut exemplum afferam,
Iris ‘a Junone ad Achillem nuntia mittitur (Il. σ, 166)
quamquam aliis locis de eo praedicatur:
τόνπερ ἄριστον
ἀνδρῶν ἠδὲ θεῶν pao? ἔμμεναι
et ὃς πάντ’ ἐφορᾶ καὶ πάντ’ ὑπακούει.

Adducor autem ut credam, hanc imperfectam deorum
naturam homineS, quippe qui ad hominum similitudinem
deos esse voluerint, non animadvertisse neque iis' defuisse
numen omnibus numeris absolutum, quia, ut supra vidimus,
non solum ab hominibus sed etiam a diis Jovi in rebus
humanis gerendis disertis verbis summa tribuitur potestas
ac providentia3 fati autem, ut inde imperium ejus in
Jovem ipsum cognoscatur vel Jure conjici possit, nusquam
mea quidem sententia mentio fit. Mirum vero esset, si
Homerus, cujus maxima virtus in eo posita est, quod in
deorum rebus heroumque ingeniis depingendis admirabili
simplicitate atque perspicuitate usus ''est, ea quae ad
fatum pertinent, tantopere in obscuro posuisset. At ,numen
quoddam fatale, quo non minus Jovis quam ceterorum
deorum potestas esset inferior, postero demum tempore
cogitari coeptum est, quum in rebus divinis multa quidem
mutata magisque exculta sunt, tamen unius dei omnibus
numeris absoluti tenere homines non potuit cogitatio. Sed
usque ad Croesi tempora fatum eadem ratione atque
Homeri aetate cum Jove cunjunctam fuisse constat, et
tum demum quidquid esset deorum et hominum fato esse
subjectum nec quemquam effugere posse imminentem perniciem
opinio occurrit, cujus rei auctor est Herodotus, qui tradidit
(lib. I., 91) Pythiam ipsam Lydis a Croeso ad oraculum
consulendum missis, respondisse hacc: τὴν πεπρωμένην
μοίρην οἷδυνατά ἐστὶν α’ποφυγὲειν καὶ θεῷ .’ . . .

Verum enimvero quantopere poetae illi clarissimi
tragicae Musae, Aeschylus potissimum et Sophocles, hac in
re imitati Homerum, ut omnia ad Jovem auctorem referrent

