86

deliberandam proposuit, cujus qualis futurus sit eventus
haud ignorat. Id autem ipsum ‚ quod re vera fiebat,
admirabili quadam calliditate agebat, ut deae Graecorum
partibus faventes quid fieri vellent enuntia-rent, jam enim
suo beneficio et obsequio non solum Junonem sibi
obstrinxit, sed etiam sibi ipsi opportunam admodum
Achillis gloriae praedicandae fecit potestatem, qui ne
laude sua privaretur certamen renovari opus erat. Omnes
igitur illae vicissitudines fortunae, clades et calamitates,
quibus id effectum est, ut Trojani ob, injuriam Menelao
illatam Jove annuente poenas persolverent et desiderium
irati Achillis notaeque ejus virtutis in Graecorum animis
excitaretur, honosque inde et gloria in juvenem, quem
maxime praedicandum sibi proposuit poeta, redundaret,
a Jovis oonsilio repetendae sunt3 nam Διὸς ἐτελείετο
βουλή. Cfr. Od. θ, 81;

τότε γάρ ῥα κυλίνδετο πήματος α’ρχή

Τρωσί τε καὶ Δαναοῖσι Διὸς μεγάλου διὰ βουλάς
et ΙΙ. ρ, 408. ad dei magni νόημα fata Achillis referuntur:

πολλάκι γάρ τόγε μητρός ἐπεύθετο νόσφιν α’κούων

ἥ οἶ α’παγγέλλεσκε Διός μεγάλοιο νόημα.

Tota igitur hominum vita quum deorum ac Jovis
potissimum providentia temperetur, futuraque omnia in
eorum potestate ac voluntate posita esse credantur —
θεῶν ἐν γούνασι κεῖται - miseris hominibus hoc maxime
est enitendum, ut gratiam ineant a diis, qua conciliata
vitam beatam securi degant. Itaque quod summi. dei
veneratio cum timore conjuncta animis mortalium est
innata, precibus adeunt deos iisque sacrificia offerunt,
Jovis seorsum mentionem facientes, ubi deos invocant.
Nam Jovem potentissimum esse supra vidimus; cui
potestati in statuis fulmen illud, quod dextra tenet atque
irato animo in scelestos homines demittit, respondere
videtur, unde saepe ἀστεροπητής, τερπικέραυνος, ὑψι-
βρεμέτης, ἐρίγδουπος πόσις “Hem nominatur. Aegide

