15

omnes fere et graeci et latini poetae eam tota antiquitate
potentissimam deam habitam esse docent3 cfr. Hesiod.
Theog. 896, ubi dieitur ἴσον ἔχουσα πατρὶ μένος καὶ
ἐπίφρονα βουλήν ,- idem dicit Horatius od. I., 12, 19.

„Proximos illi (Jovi) tamen occupavit Pallas honores.“

Minerva igitur in Odyssea quum quod pater decreverat,
idem ipsi placeret, Jovi omnibus in rebus maximo fuit
adJumento3 quod ne. in rebus troicis, quae in Iliade
enarrantur, fieret, utriusque dei condicio impedivit, quum
aliquamdiu alter alteri faveret parti. Quam ob rem, quum
Juppiter se hominum certamini interesse a majestate sua
alienum esse censeret (Π. υ, 21 sqq.) in iis quae voluit
exsequendis, Apolline usus est adjutore, quem pietatis
semper memorem arctissimo cum patre vinculo conjunctum
eamque ob causam Διὶ φίλον appellatum esse constat.
Quod autem nusquam legimus, Apollinem qui eodem ac
Minerva erat honore, potestate sua abusum esse, ut Jovis
consiliis resisteret, tenendum est, hunc deum patris decreta
sive θέμιστας rerumque eventus ex ejusdem animi sententia
mortalibus indicasse. Omne enim μαντικῆς sive divinationis
genus, quod versatur in ostentis, auguriis, prodigiis,
oraculis ad Δία πανομφαῖον referendum est3 Apollo autem
a patre edoctus sortes edere optimus augur putandus est.
Homines igitur docet artem vaticinandi atque idoneos
reddit ad cognoscendas res et praeteritas et futuras,
perspecta eorum natura, quae in praesentia fiunt. Sic
Calchanti et Amphiarao μαντοσύνην detulisse dicitur,
quamquam in hoc quoque munere deferendo Jovis vis
perspicitur. ‘Quo factum est, ut posterior aetas Apollinem
Διός προφήτην celebraret et patrem filio majorem
extolleret. efr. Aesch. Eum. 17. Soph. oed. σοι. 792.

Quae quum ita sint, in rebus gravissimis, in precibus
ac jurejurando hi tres potissimi atque arctissime inter se

