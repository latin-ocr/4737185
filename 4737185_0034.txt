24

qui ut fieret quod justum atque aequum erat, operam
daret, inveniri poterat. Illi autem Paridis sceleri adjungitur
foederis violati facinus, quod omnes Trojani‚ quum
Pandarus foedus a Priamo sancitum telo demisso contra
jus violasset, in se admiserant. Illud enim non offendit
animum, quod Junone suadente Minerva ipsa Pandarum
ut primum telum emittatl, impellit, quamquam re non
satis perspecta putari potest, deum, qui ‘homines ad
scelera committenda perducat, indignum esse hominum
veneratione. At vero tantum abfuit, ut astutia quaedam
et simulatio a Graecorum natura abhorrerent, ut quum
optimo cuique tum diis maximeque deo supremo attribue·
rentur. Nam neque Agamemnon neque Ulixes simulatione
et callidis astutiis abstinuerunt et dummodo quod cuperent
impetrarent, ad quamcunque agendi rationem confugerunt.
Et quis est qui non recordetur de Mercurio, a quo
Autolycum furandi per-jurandique facultatem accepisse
docet Homerus Od. τ, 396. cfr. 11. ω, 389.

At vero si quaerimus, quomodo fieri potuerit, ut
Juppiter in consiliis Junonis et Minervae exsequendis
conniveret, id respiciendum est, quod hoc tantum modo
praestare potuit, quod Thetidi promiserat. Denuo igitur
certamine exardescente, postquam res Graecorum in
summum discrimen adducta est, atque Achilles maximam
sibi gloriam comparavit, Troja expugnatur. Cujus rei
perficiendae sicut spes in Jove erat posita, ita etiam operis
perfecti gloria in eum conferebatur. Inique vero et
indigne de Jovis gubernatione rerum humanarum sentiret,
qui quod Juppiter in colloquio cum Junone habito (Il. δ,
37 sq.) ut uxoris iram et rixam effugiat, se Trojae
excidio obfuturum non esse simulat, serio dictum esse
putaret. Non enim immerito Κρόνου παῖς ἀγκυλομήτεω
appellatur. Huc accedit, quod Juppiter ipse initio colloquii
illius (Il. ὃ, 5 sq.) verba sua ita, ut Junonis iram
incitaturus videatur esse, componat, quodque rem accuratius

